---
layout: blog
title: Repair Cafe
event_date: 2022-10-23T15:00:21.866Z
slug_url: repair-cafe-23-10-22
date: 2022-10-07T16:08:21.925Z
thumbnail: /images/repair-cafe-23-10-22.jpg
tags:
  - repair
  - cafe
---
To Repair Cafe, ένα νέο εγχείρημα του gizmo_lab, στοχεύει να δώσει λίγη ακόμα ζωή στις συσκευές μας.\
\
Ενάντια στην προωθούμενη νοοτροπία της υπερκατανάλωσης ουσιαστικά αναλώσιμων προϊόντων, δημιουργούμε μια δομή μέσα από την οποία, απέναντι στην κερδοφορία και τον καπιταλισμό, ανακτούμε μέρος του ελέγχου της τεχνολογίας στις ζωές μας, επιλέγοντας την εκμετάλλευση των εργαλείων μας στο έπακρο. Όχι (μόνο) από ανάγκη άλλα και κόντρα στο αφήγημα που μας θέλει δούλους του εμπορεύματος.\
\
Επιλέγουμε την συλλογικοποίηση δημιουργώντας έναν χώρο που μπορούμε να μιλήσουμε, να συναντηθούμε, να μάθουμε και να πειραματιστούμε γύρω από την τεχνολογία. Έναν χώρο όπου τη θέση του ανταγωνισμού, της κλειστής πρόσβασης στη γνώση και της εμπορευματοποίησης παίρνει η συνεργασία, η ελεύθερη πρόσβαση στην πληροφορία και η δημιουργία εργαλείων από τα κάτω για τα κάτω.\
\
Φέρε την συσκευή που μπορεί πλέον να μην ανταποκρίνεται, να έχει κριθεί μη άξια από έναν "ειδικό"- πωλητή, για επισκευή, και μαζί θα προσπαθήσουμε να την επισκευάσουμε! Φέρε τον υπολογιστή που μπορεί να έχει μείνει στο ντουλάπι, γιατί δεν τρέχει πλέον τα τελευταία Windows, να βρούμε τι ταιριάζει καλύτερα στην εποχή του! Με ελεύθερη συνεισφορά για την οικονομική ενίσχυση του Κοινωνικού Κέντρο Ovradera.\
\
Ενάντια σε κάθε πολιτική αναλωσιμότητας, έλα να βρούμε εναλλακτικές, να μάθουμε και να γνωριστούμε.
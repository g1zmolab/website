---
layout: blog
title: 'Προβολή: "Lo and Behold: Reveries of the Connected World" + bar'
event_date: 2022-11-01T20:00:25
slug_url: provoli-lo-and-behold-bar-1-11-22
date: 2022-11-01T10:51:25.813Z
thumbnail: /images/lo_and_behold_gizmo.jpg
tags:
  - provoles
---
Προβολή του ντοκιμαντέρ "Lo and Behold: Reveries of the Connected World" + bar στο κοινωνικό κέντρο Ovradera στις 20:00.

Θα ακολουθήσει μπαρ οικονομικής ενίσχυσης του gizmo_lab και χαλαρή κουβεντούλα πάνω στο ντοκιμαντέρ.

Στο ντοκιμαντέρ του Werner Herzog, *Lo and Behold: Reveries of the Connected World* \[Ιδού: Ονειροπολήσεις του Κόσμου της Διασύνδεσης, 2016], ο γνωστός Γερμανός σκηνοθέτης αφηγείται μια ιστορία για την ψηφιακή μας ζωή, ξεκινώντας από τις ένδοξες απαρχές του ίντερνετ και φτάνοντας μέχρι τις εφαρμογές του στην κλινική νευροψυχολογία.

Σ' αυτή τη χωρισμένη σε δέκα κεφάλαια ιστορία παρελαύνουν παραμυθιασμένοι τεχνοεπιστήμονες των 70s, αλλόκοτοι αλγόριθμοι για το ανθρώπινο γονιδίωμα, αυτόματες μηχανές, συνωμοσιολόγες του διαδικτύου, αλλεργικοί στα ραδιοκύματα, κοσμολόγοι, εθισμένες gamers σε απεξάρτηση, ρομπότ-δολοφόνοι, τεχνο-ουτοπιστές και ο -μεταξύ άλλων- wannabe αποικιστής του Άρη, Elon Musk.

Το έργο συνοψίζει με έναν εύπεπτο τρόπο το πώς φτάσαμε ως εδώ, εκθέτει πολλές και διαφορετικές μεταξύ τους οπτικές, ενώ θέτει και κάποια σημαντικά φιλοσοφικά ερωτήματα σε σχέση με το πώς μπορούμε να αρχίσουμε να φανταζόμαστε ένα ψηφιακό μέλλον, μέσα και πέρα από τις ονειροπολήσεις και τους εφιάλτες μας.